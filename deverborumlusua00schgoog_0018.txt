13

vocatur. Per totum enim dialogum hi Thebani quasifoedere
icto dubitationibus argumenta Socratis labefactare conantur,
non quo sapientissimi viri animi tranquillitatem perturbare
velint, - nam non minorem eorum erga illum benevolen-
“ tiam fuisse quam aliorum amicorum ex multis illius dialogi
locis apparet -ω sed cum eis persuasum sit verum omnibus
aliis rebus anteponendum esse, et Socratem ipsum male
laturum esse, si amicitia vel verecundia ducti, quae sentiant,
celare videantur.

Et Simmiae quidem sententia facile a Socrate refu-
tatur. Cum enim omnes, qui aderant, concessissent recte
Socratem existimare animas, cum omnis cognitio esset re·
cordatio, priusquam in corporibus quasi in carcere inclusae
essent, alio loco fuisse, ubi rerum notiones percepissent,
Socrates docet ex eo, quod animae ante hanc vitam fuerint,
sequi, ut illae etiam sine hoc corpore esse possint3 ergo
non posse animam cum harmonia lyrae comparari, qua
fracta etiam harmonia dissolvatur. Harmoniam cum lyra
et nasci et interire, animae autem, cum ante corpus fuerit,
non simul cum illo intereundum esse.

Simmia victo ad alterum adversarium conversus aggre-
ditur ad Cebetis dubitationem refellendam, qui animam com-
paraverat cum textore, cui, quamquam multa vestimenta,
quae ipse fecisset, contrivisset, tamen prius intereundum
esset, quam ultimam contrivisset vestem. Quae dubitatio
etsi nostrae aetatis philosophis multo minus difficultatis
habitura sit quam illa Simmiae, Platoni multo difficilius
erat eam refellere, nam quodammodo ad ipsa principia phi-
losophiae suae illi redeundum erat (id est: ad illam idearum
’ doctrinam) et disserendum de causa nascendi et intereundi
(95 E: ὅλως γάρ δεῖ περί γενέσεως καὶ φθορᾶς τήν αἰτίαν
ὃιαπραγματεύσασθαι.) et docendum animae naturam esse eam,
quae numquam vita privari posset, cum ipsa esset causa
et origo vitae. ’

Probanda mihi igitur eorum videtur esse sententia, qui
censent philosophum ea, quae ab illis Thebanis eontra eum
disputata erant, quasi in personas constituentem Simmiae

 

